pl
7 stycznia – król Zygmunt I Stary wydał przywilej toruński wprowadzający jeden dzień pańszczyzny tygodniowo.
10 kwietnia – wojna pruska: wspierający Polskę gdańszczanie podjęli próbę zablokowania Cieśniny Piławskiej, przez którą mogłyby dotrzeć do zakonu posiłki z Rzeszy lub Danii. Operacja polegająca na zatopieniu w cieśninie obciążonych kamieniami statków się jednak nie powiodła. Część jednostek zatonęła przed planowanym miejscem zatopienia, a 7 dalszych zatopili krzyżacy, używając dział ustawionych na brzegu Mierzei Wiślanej.
25 maja – wojna pruska: wojska hetmana wielkiego koronnego Mikołaja Firleja zdobyły zamek krzyżacki w Pokarminie (Brandenburgu). Tego samego dnia pierwsze oddziały koronne dotarły pod Królewiec.
12 czerwca – wojna pruska: zawarto rozejm w czasie którego rozpoczęły w Toruniu rokowania pokojowe między królem Zygmuntem I Starym a wielkim mistrzem Albrechtem Hohenzollernem. Mimo przedłużenia rozejmu do 4 lipca negocjacje nie przyniosły rezultatu i działania wojenne zostały wznowione.
lipiec - wojna pruska: wojska krzyżackie atakują będące w sojuszu z Polską Mazowsze i pustoszą ziemię łomżyńską
24 lipca – Zygmunt I Stary wydał w Toruniu edykt zakazujący, pod groźbą wygnania i konfiskaty majątku, rozpowszechniania w Polsce pism Marcina Lutra.
24 sierpnia - wojna pruska: przegrana wojsk polskich w bitwie pod Reszlem
12 października – wojna pruska: wojska krzyżackie zbombardowały Międzyrzecz, zmuszając miasto do kapitulacji.
październik - wojna pruska: wojska krzyżackie spaliły Skwierzynę, zajęły Tuczno, spaliły Wałcz, Lędyczek i Kamień Krajeński
27 października - wojska krzyżackie zajęły bez walki Chojnice
26 marca-5 kwietnia – w Piotrkowie obradował sejm[1].
3 listopada-7 grudnia – w Bydgoszczy obradował sejm[2].
28 listopada – wojna pruska: polskie pospolite ruszenie odbiło Chojnice.
4 grudnia – na Sejmie w Bydgoszczy zatwierdzono przywilej toruński.
Zygmunt I Stary nadał szlachcie przywilej w Bydgoszczy.
Na sejmie bydgoskim powołano komisję kodyfikacyjna, która opracowała projekt kodyfikacji polskiego prawa procesowego: Formula processus.
Mikołaj Kopernik wziął udział w poselstwie do wielkiego mistrza krzyżackiego w sprawie zwrotu zagarniętego przez Krzyżaków Braniewa. Ponownie został administratorem dóbr kapituły. Organizował obronę Olsztyna.
uzyskanie przez szlachtę prawa do wolnej żeglugi po Wiśle
